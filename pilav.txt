Kestaneli Pilav
6 Kişilik
Kestaneli Pilav (6 Kişilik) tarifi
Kestaneli Pilav Tarifi'nin Malzemeleri:
2 su bardağı pirinç (1 saat önceden ılık suda bekletilmiş)
250 gr kestane
1 adet havuç (küp küp doğranmış)
2 yemek kaşığı tereyağı
3 yemek kaşığı zeytinyağı
1 yemek kaşığı kuş üzüm
1 yemek kaşığı dolmalık fıstık
1/4 çay kaşığı tarçın
Tuz
Karabiber
2,5 su bardağı sıcak su


Kestaneli Pilav Tarifi'nin Yapılışı:
Kestaneleri yarım saat suda beklettikten sonra çizin. Fırın tepsisine alıp önceden ısıtılmış 180 dereceli fırında pişirin.

Tencereye yağları koyun. Havuçları tencereye ekleyin ve kavurmaya başlayın. Havuçlar yumuşamaya başlayınca sırayla fıstık, kestane ve kuş üzümünü ilave edin.

Pirinci nişastası gidene kadar yıkayın ve iyice süzün. Kavurduğunuz malzemeye ilave edin. Tuzunu ayarlayın.

Pirinçler şeffaflaşınca sıcak suyu, tarçın ve karabiberi de ilave ederek pilav suyunu çekene kadar pişirin. Ağzına kağıt havlu koyarak 10-15 dk. demlendirin.

Pilavınızı küçük bir kaseye çok bastırmadan koyup, tabaklara ters çevirerek servis yapabilirsiniz. Kasede pilavı fazla bastırmanız hamur olmasına sebep olur.